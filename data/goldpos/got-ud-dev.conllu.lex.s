qiþa auk izwis þatei nibai managizo wairþiþ izwaraizos garaihteins þau þize bokarje jah Fareisaie ni þau qimiþ in þiudangardjai himine 
amen qiþa þus 
qiþan uh þan ist þatei ƕazuh saei afletai qen gibai izai afstassais bokos 
nih bi haubida þeinamma swarais unte ni magt ain tagl ƕeit aiþþau swart gataujan 
þamma bidjandin þuk gibais jah þamma wiljandin af þus leiƕan sis ni uswandjais 
sijaiþ nu jus fullatojai swaswe atta izwar sa in himinam fullatojis ist 
Amen qiþa izwis þatei haband mizdon seina 
wairþai wilja þeins swe in himina jah ana airþai 
frawardjand auk andwairþja seina ei gasaiƕaindau mannam fastandans 
jabai nu liuhaþ þata in þus riqiz ist þata riqiz ƕan filu 
iþ ƕas izwara maurnands mag anaaukan ana wahstu seinana aleina aina 
wait uh þan atta izwar sa ufar himinam þatei þaurbuþ 
ni mag bagms þiuþeigs akrana ubila gataujan nih bagms ubils akrana þiuþeiga gataujan 
ƕazuh nu saei hauseiþ waurda meina jah taujiþ þo galeiko ina waira frodamma saei gatimrida razn sein ana staina 
jah ufrakjands handu attaitok imma qiþands 
ik qimands gahailja ina 
ni in Israela swalauda galaubein bigat 
jah urrais jah andbahtida imma 
frauja uslaubei mis frumist galeiþan jah gafilhan attan meinana 
jah qaþ du im Iesus 
Was uh þan fairra im hairda sweine managaize haldana 
Jah atsteigands in skip ufarlaiþ jah qam in seinai baurg 
ƕaþar ist raihtis azetizo qiþan afletanda þus frawaurhteis þau qiþan 
jah usstandands iddja afar imma 
niþ þan qam laþon uswaurhtans ak frawaurhtans 
biþeh þan jah wein usgutniþ jah balgeis fraqistnand 
iþ Iesus gawandjands sik jah gasaiƕands þo qaþ 
jah ƕarbondin Iesua jainþro laistidedun afar imma twai blindans hropjandans jah qiþandans 
saiƕats ei manna ni witi 
þanuh qaþ du siponjam seinaim 
ni nunu ogeiþ izwis ins 
Saƕazuh nu saei andhaitiþ mis in andwairþja manne andhaita jah ik imma in andwairþja attins meinis saei in himinam ist 
sa andnimands izwis mik andnimiþ jah sa mik andnimands andnimiþ þana sandjandan mik 
blindai ussaiƕand jah haltai gaggand þrutsfillai hrainjai wairþand jah baudai gahausjand jah dauþai urreisand jah unledai wailamerjanda 
praufetu 
allai auk praufeteis jah witoþ und Iohanne fauraqeþun 
qam sa sunus mans matjands jah drigkands jah qiþand 
unte jabai in Saudaumjam waurþeina mahteis þos waurþanons in izwis aiþþau eis weseina und hina dag 
þanuh qiþiþ jah þaim af hleidumein ferai 
þanuh andhafjiþ im qiþands 
ƕa izwis þugkeiþ 
ƕa qiþis 
ni kann þana mannan 
iþ eis qeþun 
jah usnemun þrins tiguns silubreinaize andawairþi þis wairþodins þatei garahnidedun fram sunum Israelis jah atgebun ins und akra kasjins swaswe anabauþ mis frauja 
jah ni andhof imma wiþra ni ainhun waurde swaswe sildaleikida sa kindins filu 
atsteigadau nu af þamma galgin jah galaubjam imma 
þatei ist 
jah usgaggandans us hlaiwasnom afar urrist is innatgaggandans in þo weihon baurg jah ataugidedun sik managaim 
iftumin þan daga saei ist afar paraskaiwein gaqemun auhumistans gudjans jah Fareisaieis du Peilatau qiþandans 
witaid uh swaswe kunnuþ 
was Iohannes daupjands in auþidai jah merjands daupein idreigos du aflageinai frawaurhte 
þu is sunus meins sa liuba in þuzei waila galeikaida 
jah suns afletandans þo natja seina laistidedun afar imma 
ƕa uns jah þus 
ƕo so laiseino so niujo ei miþ waldufnja jah ahmam þaim unhrainjam anabiudiþ jah ufhausjand imma 
jah air uhtwon usstandands usiddja jah galaiþ ana auþjana staþ jah jainar baþ 
iþ Iesus infeinands ufrakjands handu seina attaitok imma jah qaþ imma 
Jah galaiþ aftra in Kafarnaum afar dagans 
ƕas mag afletan frawaurhtins niba ains guþ 
jah all manageins iddjedun du imma 
jah gahausjands Iesus qaþ du im 
aþþan atgaggand dagos þan afnimada af im sa bruþfaþs jah þan fastand in jainamma daga 
jah is qaþ du im 
jah qaþ du þamma mann þamma gaþaursana habandin handu 
jah Iesus aflaiþ miþ siponjam seinaim du marein jah filu manageins us Galeilaia laistidedun afar imma jah us Iudaia jah us Iairusaulwmim jah us Idumaia jah hindana Iaurdanaus 
jah Iakobau þamma Zaibaidaiaus jah Iohanne broþr Iakobaus jah gasatida im namna Bauanairgais þatei ist sunjus þeiƕons 
jah jabai gards wiþra sik gadailjada ni mag standan sa gards jains 
jah setun bi ina managei 
jah alla so managei wiþra marein ana staþa was 
jah sum gadraus in airþa goda jah gaf akran urrinnando jah wahsjando jah bar ain ·l· jah ain ·j· jah ain ·r· jah qaþ 
jah þai sind samaleiko þai ana stainahamma saianans þaiei þan hausjand þata waurd suns miþ fahedai nimand ita jah ni haband waurtins in sis ak ƕeilaƕairbai sind 
jabai ƕas habai ausona hausjandona gahausjai 
silbo auk airþa akran bairiþ frumist gras þaþroh ahs þaþroh fulliþ kaurnis in þamma ahsa 
usleiþam jainis stadis 
jah anasilaida sa winds jah warþ wis mikil 
unte is ufta eisarnam bi fotuns gabuganaim jah naudibandjom eisarneinaim gabundans was jah galausida af sis þos naudibandjos jah þo ana fotum eisarna gabrak jah manna ni mahta ina gatamjan 
ƕa namo þein 
wesun uþ þan swe twos þusundjos jah afƕapnodedun in marein 
jah allai sildaleikidedun 
jah sunsaiw Iesus ufkunþa in sis silbin þo us sis maht usgaggandein 
dauhtar galaubeins þeina ganasida þuk 
jah innatgaggands qaþ du im 
jah suns urrais so mawi jah iddja 
jah niu sind swistrjus is her at unsis 
þisƕaduh þei gaggaiþ in gard þar saljaiþ unte usgaggaiþ jainþro 
gahausjands þan Herodes qaþ þatei þammei ik haubiþ afmaimait Iohanne sa ist 
jah swor izai þatei 
jah suns insandjands sa þiudans spaikulatur anabauþ briggan haubiþ is 
jah gasaiƕandans sumans þize siponje is gamainjaim handum þat ist unþwahanaim matjandans hlaibans iþ Fareisaieis jah allai Iudaieis niba ufta þwahand handuns ni matjand habandans anafilh þize sinistane jah af maþla niba daupjand ni matjand jah anþar ist manag þatei andnemun du haban daupeinins stikle jah aurkje jah katile jah ligre þaþroh þan frehun ina þai Fareisaieis jah þai bokarjos 
swerai attan þeinana jah aiþein þeina 
ak þata utgaggando us mann þata ist þata gamainjando mannan 
þo alla ubilona innaþro usgaggand jah gagamainjand mannan 
jah qaþ du izai 
jah anabauþ im ei mann ni qeþeina 
jah frah ins 
jah usnemun laibos gabruko sibun spwreidans 
jah afletands ins galeiþands aftra in skip uslaiþ hindar marein 
augona habandans ni gasaiƕiþ jah ausona habandans ni gahauseiþ jah ni gamunuþ 
jah qemun in Beþaniin jah berun du imma blindan jah bedun ina ei imma attaitoki 
jah usiddja Iesus jah siponjos is in wehsa Kaisarias þizos Filippaus 
þu is Xristus 
saei allis wili saiwala seina ganasjan fraqisteiþ izai 
jah wastjos is waurþun glitmunjandeins ƕeitos swe snaiws swaleikos swe wullareis ana airþai ni mag gaƕeitjan 
þamma hausjaiþ 
jah ƕaiwa gameliþ ist bi sunu mans 
jah þisƕaruh þei ina gafahiþ gawairpiþ ina jah ƕaþjiþ jah kriustiþ tunþuns seinans jah gastaurkniþ 
jah driusands ana airþa walwisoda ƕaþjands 
allata mahteig þamma galaubjandin 
iþ Iesus undgreipands ina bi handau urraisida ina 
jah qam in Kafarnaum 
jah saƕazuh saei mik andnimiþ ni mik andnimiþ ak þana sandjandan mik 
jah saƕazuh saei gamarzjai ainana þize leitilane þize galaubjandane du mis goþ ist imma mais ei galagjaidau asiluqairnus ana halsaggan is jah frawaurpans wesi in marein 
iþ jabai salt unsaltan wairþiþ ƕe supuda 
jah andhafjands Iesus qaþ du im 
þanuh atberun du imma barna ei attaitoki im 
iþ is qaþ du imma 
swerai attan þeinana jah aiþein þeina 
was auk habands faihu manag 
insaiƕands du im Iesus qaþ 
wesun uþ þan ana wiga gaggandans du Iairusaulwmai jah was faurbigaggands ins Iesus jah sildaleikidedun jah afarlaistjandans faurhtai waurþun 
iþ Iesus qaþ uh du im 
iþ is athaitands ins qaþ du im 
sunau Daweidis Iesu armai mik 
iþ is afwairpands wastjai seinai ushlaupands qam at Iesu 
Jah biþe neƕa wesun Iairusalem in Beþsfagein jah Biþaniin at fairgunja alewjin insandida twans siponje seinaize jah qaþ du im 
jah brahtedun þana fulan at Iesua jah galagidedun ana ina wastjos seinos jah gasat ana ina 
jah gasaiƕands smakkabagm fairraþro habandan lauf atiddja ei aufto bigeti ƕa ana imma 
jah laisida qiþands du im 
rabbei sai smakkabagms þanei fraqast gaþaursnoda 
jah iddjedun aftra du Iairusaulwmai 
jah þahtedun du sis misso qiþandans 
jah andhafjands Iesus qaþ du im 
jah jainana afslohun jah managans anþarans sumans usbliggwandans sumanz uh þan usqimandans 
qimiþ jah usqisteiþ þans waurstwjans jah gibiþ þana weinagard anþaraim 
laisari witum þatei sunjeins is jah ni kara þuk manshun 
kaisaris 
jah þridja samaleiko 
ik im guþ Abrahamis jah guþ Isakis jah guþ Iakobis 
so frumista anabusns 
jah ainshun þanaseiþs ni gadaursta ina fraihnan 
saiƕiþ faura bokarjam 
iþ jus saiƕiþ 
_teins þis balsanis warþ 
þatei habaida so gatawida 
jah insandida twans siponje seinaize qaþ uh du im 
gaggam 
iþ eis uslagidedun handuns ana ina jah undgripun ina 
iþ is bileiþands þamma leina naqaþs gaþlauh faura im 
ik gataira alh þo handuwaurhton jah bi þrins dagans anþara unhanduwaurhta gatimrja 
ik im 
praufetei 
jah afar leitil aftra þai atstandandans qeþun du Paitrau 
Jah sunsaiw in maurgin garuni taujandans þai auhumistans gudjans miþ þaim sinistam jah bokarjam jah alla so gafaurds gabindandans Iesu brahtedun ina at Peilatau 
iþ Iesus þanamais waiht ni andhof swaswe sildaleikida Peilatus 
ƕa nu wileiþ ei taujau þammei qiþiþ þiudan Iudaie 
hails þiudan Iudaie 
was uh þan ƕeila þridjo jah ushramidedun ina 
anþarans ganasida iþ sik silban ni mag ganasjan 
sai Helian wopeiþ 
jah juþan at andanahtja waurþanamma unte was paraskaiwe saei ist fruma sabbato qimands Iosef af Areimaþaias gaguds ragineis saei was jah silba beidands þiudangardjos gudis anananþjands galaiþ inn du Peilatau jah baþ þis leikis Iesuis 
ƕas afwalwjai unsis þana stain af daurom þis hlaiwis 
urrais 
jah eis hausjandans þatei libaiþ jah gasaiƕans warþ fram izai ni galaubidedun 
aþþan taikns þaim galaubjandam þata afargaggiþ 
amen 
qaþ þan du imma sa aggilus 
ik im Gabriel sa standands in andwairþja gudis jah insandiþs im rodjan du þus jah wailamerjan þus þata 
jah galeiþands inn sa aggilus du izai qaþ 
sah wairþiþ mikils jah sunus hauhistins haitada jah gibid imma frauja guþ stol Daweidis attins is 
wairþai mis bi waurda þeinamma 
mikileid saiwala meina fraujan jah swegneid ahma meins du guda nasjand meinamma 
hleibida Israela þiumagu seinamma gamunands armahairteins swaswe rodida du attam unsaraim Abrahama jah fraiwa is und aiw 
gabandwidedun þan attin is þata ƕaiwa wildedi haitan ina 
jah Zakarias atta is gafullnoda ahmins weihis jah praufetida jah qaþ 
warþ þan miþþanei þo wesun jainar usfullnodedun dagos du bairan izai 
wulþus in hauhistjam guda jah ana airþai gawairþi in mannam godis wiljins 
jah biþe usfulnodedun dagos hraineinais ize bi witoda Mosezis brahtedun ina in Iairusalem atsatjan faura fraujin swaswe gamelid ist in witoda fraujins þatei ƕazuh gumakundaize uslukands qiþu weihs fraujins haitada jah ei gebeina fram imma hunsl swaswe qiþan ist in witoda fraujins gajuk hraiwadubono aiþþau twos juggons ahake 
sai sa ligiþ du drusa jah usstassai managaize in Israela jah du taiknai andsakanai 
jah wratodedun þai birusjos is jera ƕammeh in Iairusalem at dulþ paska 
jah qaþ du im 
stibna wopjandins in auþidai 
qiþa auk izwis þatei mag guþ us stainam þaim urraisjan barna Abrahama 
þaruh qaþ du im 
habands winþiskauron in handau seinai jah gahraineiþ gaþrask sein jah briggiþ kaurn in bansta seinamma 
jah qaþ du imma diabulus 
jah andhafjands imma Iesus qaþ 
jah gawandida sik Iesus in mahtai ahmins in Galeilaian jah meriþa urrann and all gawi bisitande bi ina 
himma daga usfullnodedun mela þo in ausam izwaraim 
aþþan bi sunjai qiþa izwis þatei managos widuwons wesun in dagam Heleiins in Israela þan galuknoda himins du jeram þrim jah menoþs saihs swe warþ huhrus mikils and alla airþa 
let 
ƕa waurde þata þatei miþ waldufnja jah mahtai anabiudiþ þaim unhrainjam ahmam jah usgaggand 
þu is Xristus sunus gudis 
biþeh þan gaandida rodjands qaþ du Seimonau 
usgagg fairra mis unte manna frawaurhts im frauja 
wiljau 
jah mahts fraujins was du hailjan ins 
ƕa biþagkeiþ in hairtam izwaraim 
jah afar þata usiddja jah gasaƕ motari namin Laiwwi sitandan ana motastada jah qaþ du imma 
iþ eis qeþun du imma 
aiþþau distairid þata niujo wein þans balgins jah silbo usgutniþ jah þai balgeis fraqistnand 
ni þata ussuggwud þatei gatawida Daweid þan gredags was silba jah þaiei miþ imma wesun 
qaþ þan Iesus du im 
jah biþe warþ dags atwopida siponjans seinans jah gawaljands us im twalib þanzei jah apaustuluns namnida Seimon þanei jah namnida Paitru jah Andraian broþar is Iakobu jah Iohannen Filippu jah Barþulomaiu Maþþaiu jah Þoman Iakobu þana Alfaius jah Seimon þana haitanan Zeloten Iudan Iakobaus jah Iudan Iskarioten saei jah warþ galewjands ina 
faginod in jainamma daga jah laikid unte sai mizdo izwara managa in himinam 
waila taujaid þaim fijandam izwis 
jah jabai þiuþ taujaid þaim þiuþ taujandam izwis ƕa izwis laune ist 
gibaid jah gibada izwis 
aiþþau ƕaiwa magt qiþan du broþr þeinamma broþar let ik uswairpa gramsta þamma in augin þeinamma silba in augin þeinamma anza ni gaumjands 
galeiks ist mann timrjandin razn saei grob jah gadiupida jah gasatida grunduwaddjau ana staina 
iþ eis qimandans at Iesua bedun ina usdaudo qiþandans þatei 
jah qiþa du þamma gagg jah gaggid 
biþeh þan neƕa was daura þizos baurgs þaruh sai utbaurans was naus sunus ainaha aiþein seinai jah si silbo widowo jah managei þizos baurgs ganoha miþ izai 
jah atgaf ina aiþein is 
in uh þan þizai ƕeilai gahailida managans af sauhtim jah slahim jah ahmane ubilaize jah blindaim managaim fragaf siun 
sai þai in wastjom wulþagaim jah fodeinai wisandans in þiudangardjom sind 
iþ sa minniza in þiudangardjai gudis maiza imma ist 
urrann sunus mans matjands jah drigkands jah qiþiþ 
Seimon skal þus ƕa qiþan 
þaruh is qaþ du imma 
iþ si balsana gasalboda fotuns meinans 
galaubeins þeina ganasida þuk 
þata þan qiþands ufwopida 
iþ þai wiþra wig sind þai hausjandans 
atiddjedun þan du imma aiþei jah broþrjus is jah ni mahtedun andqiþan imma faura managein 
þaruh þan swe faridedun anasaislep 
ƕas siai sa ei jah windam faurbiudiþ jah watnam jah ufhausjand imma 
frah þan ina Iesus qiþands 
usiddjedun þan saiƕan þata waurþano jah qemun at Iesua jah bigetun sitandan þana mannan af þammei unhulþons usiddjedun gawasidana jah fraþjandan faura fotum Iesuis jah ohtedun 
wesun auk allai beidandans is 
ƕas sa tekands mis 
nauhþan imma rodjandin gaggiþ sums manne fram þis fauramaþleis swnagogais qiþands du imma þatei 
ni gretiþ unte ni gaswalt ak slepiþ 
jah insandida ins merjan þiudangardja gudis jah gahailjan allans þans unhailans 
Iohannau ik haubiþ afmaimait iþ ƕas ist sa bi þanei ik hausja swaleik 
gibiþ im jus matjan 
jah ushafan warþ þatei aflifnoda im gabruko tainjons twalif 
iþ is þan gaƕotjands im faurbauþ ei mann ni qiþeina þata qiþands þatei skal sunus mans manag winnan jah uskusans fram sinistam wairþan jah gudjam jah bokarjam jah usqiman jah þridjin daga urreisan 
waurþun þan afar þo waurda swe dagos ahtau ganimands Paitru jah Iakobu jah Iohannen usiddja in fairguni bidjan 
jah stibna warþ us þamma milhmin qiþandei 
jah baþ siponjans þeinans ei usdribeina imma jah ni mahtedun 
iþ eis ni froþun þamma waurda jah was gahuliþ faura im ei ni froþeina imma 
jah qaþ du im Iesus 
niu wituþ ƕis ahmane sijuþ 
laistei mik 
qaþ þan du imma Iesus 
ni mannanhun bi wig goljaiþ 
jah lekinoþ þans in izai siukans jah qiþiþ du im 
jah þu Kafarnaum þu und himin ushauhido und halja gadrausjaza 
iþ faginod in þammei namna izwara gamelida sind in himinam 
jah sai witodafasteis sums ustoþ fraisands ina jah qiþands 
þata tawei jah libais 
unte ƕazuh saei hauheiþ sik silba gahnaiwjada jah saei hnaiweiþ sik silban ushauhjada 
manna sums gawaurhta nahtamat mikilana jah haihait managans 
juka auhsne usbauhta fimf jah gagga kausjan þans 
frauja warþ swe anabaust jah nauh stads ist 
aiþþau ƕas þiudans gaggands stigqan wiþra anþarana þiudan du wigan ina niu gasitands faurþis þankeiþ siai u mahteigs miþ taihun þusundjom gamotjan þamma miþ twaim tigum þusundjo gaggandin ana sik 
jah birodidedun Fareisaieis jah bokarjos qiþandans þatei sa frawaurhtans andnimiþ jah miþmatjiþ im 
swa qiþa izwis faheds wairþiþ in andwairþja aggele gudis in ainis idreigondins frawaurhtis 
jah gairnida sad itan haurne þoei matidedun sweina jah manna imma ni gaf 
jah qaþ imma sa sunus 
jah qimands atiddja neƕ razn jah gahausida saggwins jah laikins 
barnilo þu sinteino miþ mis is jah all þata mein þein ist 
ƕa taujau þandei frauja meins afnimiþ fauragaggi af mis 
nim þus bokos jah gasitands sprauto gamelei fim tiguns 
jah ik izwis qiþa 
gahausidedun þan þo alla jah þai Fareisaieis faihufrikai wisandans jah bimampidedun ina 
iþ unleds sums was namin haitans Lazarus 
jah jabai sibun sinþam ana dag frawaurkjai du þus jah sibun sinþam ana dag gawandjai sik qiþands idreigo mik fraletais imma 
ak niu qiþiþ du imma 
jah silbans ushofon stibna qiþandans 
iþ þai niun ƕar 
qaþ þan du siponjam 
jah qam midjasweipains jah fraqistida allans 
jah saei ana haiþjai samaleiko ni gawandjai sik ibukana 
iþ is qaþ im 
qaþ þan frauja 
guþ awiliudo þus unte ni im swaswe þai anþarai mans wilwans inwindai horos aiþþau jah swaswe sa motareis 
iþ Iesus athaitands ins qaþ 
þos anabusnins kant 
nauh ainis þus wan ist 
iþ is qaþ 
jah eis ni waihtai þis froþun jah was þata waurd gafulgin af im jah ni wissedun þo qiþanona 
gastandands þan Iesus haihait ina tiuhan du sis 
jah alla managei gasaiƕandei gaf hazein guda 
jah gasaiƕandans allai birodidedun qiþandans þatei du frawaurhtis mans galaiþ ussaljan 
athaitands þan taihun skalkans seinans atgaf im taihun dailos jah qaþ du im 
jah qam anþar qiþands 
us munþa þeinamma stoja þuk unselja skalk jah lata 
aþþan sweþauh fijands meinans jainans þaiei ni wildedun mik þiudanon ufar sis briggiþ her jah usqimiþ faura mis 
duƕe andbindats þana fulan 
laisari sak þaim siponjam þeinaim 
gards meins gards bido ist 
fraihna izwis jah ik ainis waurdis jah qiþiþ mis 
ni ik izwis qiþa in ƕamma waldufnje þata tauja 
qaþ þan sa frauja þis weinagardis 
qimiþ jah usqisteiþ aurtjam þaim jah gibiþ þana weinagard anþaraim 
froþun auk þatei du im þo gajukon qaþ 
andhafjandans þan qeþun 
jah þridja nam þo samaleiko 
aþþan þatei urreisand dauþans jah Moses bandwida ana aiƕatundjai swe qiþiþ 
jah silba Daweid qiþiþ in bokom psalmono 
bi mik auk jains gamelida 
iþ silba wissa þatei habaida taujan 
þaruh anakumbidedun wairos raþjon swaswe fimf þusundjos 
jah riqis juþan warþ jah ni atiddja nauhþan du im Iesus 
þaruh þan gasaƕ managei þatei Iesus nist jainar nih siponjos is gastigun in skipa jah qemun in Kafarnaum sokjandans Iesu 
ƕa taujaima ei waurkjaima waurstwa gudis 
amen amen qiþa izwis 
all þatei gaf mis atta du mis qimiþ jah þana gaggandan du mis ni uswairpa ut 
ni birodeiþ miþ izwis misso 
ik im sa hlaifs libainais 
amen amen qiþa izwis 
þanuh managai gahausjandans þize siponje is qeþun 
akei sind izwara sumai þaiei ni galaubjand 
waurda libainais aiweinons habais 
was uh þan neƕa dulþs Iudaie so hleþrastakeins 
ni mag so manaseþs fijan izwis 
sumai h qeþun þatei sunjeins ist 
jabai ƕas wili wiljan is taujan ufkunnaiþ bi þo laisein fram uh guda sijai þau ik u fram mis silbin rodja 
andhof Iesus jah qaþ du im 
ibai aufto bi sunjai ufkunþedun þai reiks þatei sa ist bi sunjai Xristus 
Xristus þan qimiþ ibai managizeins taiknins taujai þaimei sa tawida 
sokeiþ mik jah ni bigitiþ jah þarei im ik jus ni maguþ qiman 
sa ist Xristus 
duƕe ni attauhuþ ina 
andhofun jah qeþun du imma 
andhof Iesus jah qaþ du im 
ni mik kunnuþ nih attan meinana 
þadei ik gagga jus ni maguþ qiman 
anastodeins þatei jah rodja du izwis 
þata imma rodjandin managai galaubidedun imma 
sah þan skalks ni wisiþ in garda du aiwa 
iþ barna Abrahamis weseiþ waurstwa Abrahamis tawidedeiþ 
nih þan auk fram mis silbin ni qam ak is mik insandida 
þande sunja qiþa duƕe ni galaubeiþ mis 
amen amen qiþa izwis 
andhof Iesus 
þanuh qeþun þai Iudaieis du imma 
rabbei ƕas frawaurhta sa u þau fadrein is ei blinds gabaurans warþ 
þanuh garaznans jah þai saiƕandans ina faurþis þatei is bidagwa was qeþun 
manna haitans Iesus fani gawaurhta jah bismait mis augona jah qaþ mis 
aftra þan frehun ina jah þai Fareisaieis ƕaiwa ussaƕ 
þu ƕa qiþis bi þana ei uslauk þus augona 
iþ ƕaiwa nu saiƕiþ ni witum aiþþau ƕas uslauk imma þo augona weis ni witum 
atwopidedun þan anþaramma sinþa þana mannan saei was blinds jah qeþun du imma 
andhof im 
witum uh þan þatei guþ frawaurhtaim ni andhauseiþ ak jabai ƕas gudblostreis ist jah wiljan is taujiþ þamma hauseiþ 
an ƕas ist frauja ei galaubjau du imma 
ibai jah weis blindai sijum 
þammuh daurawards uslukiþ jah þo lamba stibnai is hausjand jah þo swesona lamba haitiþ bi namin jah ustiuhiþ þo 
ik im þata daur 
jah anþara lamba aih þoei ni sind þis awistris 
ƕa þamma hauseiþ 
andhof im Iesus 
nemun aftra stainans þai Iudaieis ei waurpeina ana ina 
jabai jainans qaþ guda du þaimei waurd gudis warþ jah ni maht ist gatairan þata gamelido þanei atta gaweihaida jah insandida in þana fairƕu jus qiþiþ þatei wajamerjau unte qaþ sunus gudis im 
was uh þan Marja soei salboda fraujan balsana jah biswarb fotuns is skufta seinamma þizozei broþar Lazarus siuks was 
qeþun du imma þai siponjos 
þanuh qeþun þai siponjos is 
qimands þan Iesus bigat ina juþan fidwor dagans habandan in hlaiwa 
usstandiþ broþar þeins 
jai frauja ik galaubida þatei þu is Xristus sunus gudis sa in þana fairƕu qimanda 
jah qaþ 
þanuh Iesus aftra inrauhtiþs in sis silbin gaggiþ du þamma hlaiwa 
ushofun þan þana stain þarei was 
andbindiþ ina jah letiþ gaggan 
qaþ þan ains þize siponje is Judas Seimonis sa Iskariotes izei skaftida sik du galewjan ina 
iftumin daga manageins filu sei qam at dulþai gahausjandans þatei qimiþ Iesus in Iairausaulwmai nemun astans peikabagme jah urrunnun wiþragamotjan imma jah hropidedun 
þanuh þai Fareisaieis qeþun du sis misso 
amen amen qiþa izwis 
akei duþþe qam in þizai ƕeilai 
nu staua ist þizai manasedai 
nauh leitil mel liuhaþ in izwis ist 
gablindida ize augona jah gadaubida ize hairtona ei ni gaumidedeina augam jah froþeina hairtin jah gawandidedeina jah ganasidedjau ins 
nih þan qam ei stojau manased ak ei ganasjau manased 
laisareis jah frauja 
ik wait ƕarjans gawalida 
þanuh seƕun du sis misso þai siponjos þagkjandans bi ƕarjana qeþi 
qaþ þan du imma Iesus 
barnilona nauh leitil mel miþ izwis im 
iþ biþe laisteis 
in garda attins meinis saliþwos managos sind 
ik im sa wigs jah sunja jah libains 
saei gasaƕ mik gasaƕ attan 
unte ik du attin gagga 
iþ jus saiƕiþ mik þatei ik liba jah jus libaiþ 
jah þata waurd þatei hauseiþ nist mein ak þis sandjandins mik attins 
jabai frijodedeiþ mik aiþþau jus faginodedeiþ ei ik gagga du attin 
all taine in mis unbairandane akran goþ usnimiþ ita 
in þamma hauhiþs ist atta meins ei akran manag bairaiþ jah wairþaiþ meinai siponjos 
unte skalks ni wait ƕa taujiþ is frauja 
jabai mik wrekun jah izwis wrikand 
fijaidedun mik arwjo 
Iþ nu gagga du þamma sandjandin mik jah ainshun us izwis ni fraihniþ mik 
iþ bi garaihtiþa þatei du attin meinamma gagga jah ni þanaseiþs saiƕiþ mik 
þaruh qeþun us þaim siponjam is du sis misso 
qino þan bairiþ saurga habaid unte qam ƕeila izos 
in jainamma daga in namin meinamma bidjiþ jah ni qiþa izwis þei ik bidjau attan bi izwis 
nu galaubeiþ 
hauhei þeinana sunu ei sunus þeins hauhjai þuk swaswe atgaft imma waldufni allaize leike ei all þatei atgaft imma gibai im libain aiweinon 
ik bi ins bidja 
ik atgaf im waurd þeinata 
jah ik wulþu þanei gaft mis gaf im ei sijaina ain swaswe wit ain siju 
iþ Iudas nam hansa jah þize gudjane jah Fareisaie andbahtans iddj uh jaindwairþs miþ skeimam jah haizam jah wepnam 
þaþroh þan ins aftra frah 
iþ Seimon Paitrus habands hairu uslauk ina jah sloh þis auhumistins gudjins skalk jah afmaimait imma auso taihswo 
sah þan siponeis was kunþs þamma gudjin jah miþinngalaiþ miþ Iesua in rohsn þis gudjins 
iþ sa auhumista gudja frah Iesu bi siponjans is jah bi laisein is 
andhof imma Iesus 
qaþ sums þize skalke þis maistins gudjins 
andhofun jah qeþun du imma 
andhof Iesus 
iþ nu þiudangardi meina nist þaþro 
jah þata qiþands aftra galaiþ ut du Iudaium jah qaþ im 
hails þiudans Iudaie 
ushramei ina 
iþ Iesus andawaurdi ni gaf imma 
jabai þana fraletis ni is frijonds kaisara 
iþ jabai gaswiltiþ wair frija ist þis witodis ei ni sijai horinondei waurþana abin anþaramma 
iþ lew nimandei frawaurhts þairh anabusn gawaurhta in mis allana lustu 
witum auk þatei witoþ ahmein ist 
jabai nu þatei ni wiljau ik þata tauja ju ni ik waurkja ita ak sei bauiþ in mis frawaurhts 
unte witoþ ahmins libainais in Xristau Iesu frijana brahta mik witodis frawaurhtais jah dauþaus 
iþ jabai ƕas ahman Xristaus ni habaiþ sa nist is 
Sunja qiþa ni waiht liuga miþweitwodjandein mis miþwissein meinai in ahmin weihamma þatei saurga mis ist mikila jah unƕeilo aglo hairtin meinamma 
aþþan nauhþanuh ni gabauranai wesun aiþþau tawidedeina ƕa þiuþis aiþþau unþiuþis 
þannu nu ni wiljandins ni rinnandins ak armandins gudis 
ƕa mik gatawides swa 
jabai wesi raþjo suniwe Israelis swaswe malma mareins laibos ganisand 
bistuggqun du staina bistuggqis 
ni qiþais in hairtin þeinamma 
þei jabai andhaitis in munþa þeinamma fraujin Iesu jah galaubeis in hairtin þeinamma þatei guþ ina urraisida us dauþaim ganisis 
iþ ƕaiwa hausjand inu merjandan 
ibai ni hausidedun 
bigitans warþ þaim mik ni gasokjandam 
nis sijai 
qiþais nu 
jah jainai niba gatulgjand sik in ungalaubeinai intrusgjanda 
inu idreiga sind auk gibos jah laþons gudis 
ni galeikoþ izwis þamma aiwa ak inmaidjaiþ ananiujiþai fraþjis izwaris du gakiusan ƕa sijai wilja gudis þatei goþ jah galeikaiþ jah ustauhan 
sweriþai izwis misso faurarahnjandans 
þiuþjaiþ þans wrikandans izwis 
jabai magi wairþan us izwis miþ allaim mannam gawairþi habandans 
ni gajiukaizau af unþiuþa ak gajiukais þiuþa unþiuþ 
iþ jabai ubil taujis ogs 
þammei agis agis 
uswairpam nu waurstwam riqizis iþ gawasjam sarwam liuhadis 
seinamma fraujin standiþ aiþþau driusiþ 
liba ik 
nist auk þiudangardi gudis mats jah dragk ak garaihtei jah gawairþi jah faheþs in ahmin weihamma 
swaswe gameliþ ist 
iþ guþ lubainais fulljai izwis allaizos fahedais 
ik im Pawlus iþ ik Apaullons iþ ik Kefins iþ ik Xristaus 
fraqistja snutrein þize snutrane jah frodein þize frodane uskiusa 
ei ƕas triggws bigitaidau 
ƕa uþ þan habais þatei ni namt 
juz uþ þan wulþagai iþ weis unswerai 
gamelida izwis ana þizai aipistaulein 
izwara misso niba þau us gaqissai ƕo ƕeilo ei uhteigai sijaiþ fastan jah bidan 
iþ þaim liugom haftam anabiuda ni ik ak frauja qenai fairra abin ni skaidan iþ jabai gaskaidnai wisan unliugaida aiþþau du abin seinamma aftra gagawairþjan jah aban qen ni fraletan 
ƕa nuk kannt þu qino ei aban ganasjais 
skalks galaþoþs wast 
iþ ragin giba swe gaarmaiþs fram fraujin du triggws wisan 
jabai auk ƕas gasaiƕiþ þuk þana habandan kunþi in galiuge stada anakumbjandan niu miþwissei is siukis wisandins timrjada du galiugagudam gasaliþ matjan 
unte sigljo meinaizos apaustauleins jus sijuþ 
in witoda auk Mosezis gameliþ ist 
þat uþ þan tauja in aiwaggeljis ei gadaila is wairþau 
domeiþ jus þatei qiþa 
Ni wiljau auk izwis skohslam gadailans wairþan 
fraujins ist auk airþa jah fullo izos 
Galeikondans meinai wairþaiþ swaswe ik Xristaus 
iþ jabai agl ist qinon du kapillon aiþþau skaban gahuljai 
matjiþ 
saei auk matjiþ jah drigkiþ unwairþaba staua sis silbin matjiþ jah drigkiþ ni domjands leik fraujins 
jabai qiþai auso þatei ni im augo ni im þis leikis ni at þamma leika nist us þamma leika 
jah jabai habau praufetjans jah witjau allaize runos jah all kunþi jah habau alla galaubein swaswe fairgunja miþsatjau iþ friaþwa ni habau ni waihts im 
ni ingramjada 
iþ jaþþe praufetja gatairanda 
saiƕam nu þairh skuggwan in frisahtai iþ þan andwairþi wiþra andwairþi 
þo analaugnjona hairtins is swikunþa wairþand 
jaþþe razdai ƕas rodjai bi twans aiþþau maist þrins jah 
aþþan anstai gudis im saei im jas so ansts is in mis halka ni warþ ak managizo im allaim usaiwida aþþan ni ik ak ansts gudis miþ mis 
þanuh jaþ þai gaslepandans in Xristau fraqistnodedun 
skal auk is þiudanon und þatei galagjiþ allans fijands is uf fotuns imma 
jabai bi mannam du diuzam waih in Aifaison ƕo mis boto jabai dauþans ni urreisand 
ahmeino 
suns in braƕa augins in spedistin þuthaurna 
swaei nu broþrjus meinai liubans tulgjai wairþiþ ungawagidai ufarfulljandans in waurstwa fraujins sinteino witandans þatei arbaiþs izwara nist lausa in fraujin 
unte wenja mik ƕo ƕeilo saljan at izwis jabai frauja fraletiþ 
gaþwastidai sijaiþ 
goleiþ izwis misso in frijonai weihai 
iþ mais þugkeiþ bi silbins apaustaulaus insahtai melida wisan us Asiai 
akei silbans in uns silbam andahaft dauþaus habaidedum ei ni sijaima trauandans du uns silbam ak du guda þamma urraisjandin dauþans izei us swaleikaim dauþum uns galausida jah galauseiþ du þammei wenidedum ei galauseiþ at hilpandam jah izwis bi uns bidai ei in managamma andwairþja so in uns giba þairh managans awiliudodau faur uns 
ƕaiwa managa gahaita gudis in imma þata ja 
aþþan us managai aglon jah aggwiþai hairtins gamelida izwis þairh managa tagra ni þeei saurgaiþ ak ei frijaþwa kunneiþ þoei haba ufarassau du izwis 
ak twisstandands im galaiþ in Makaidonja 
aipistaule unsara jus sijuþ gamelida in hairtam unsaraim kunþa jah anakunnaida fram allaim mannam 
ak afdaubnodedun fraþja ize unte und hina dag þata samo hulistr in anakunnainai þizos fairnjons triggwos wisiþ unandhuliþ unte in Xristau gatairada 
unte guþ saei qaþ ur riqiza liuhaþ skeinan saei jah liuhtida in hairtam unsaraim du liuhadein kunþjis wulþaus gudis in andwairþja Iesuis Xristaus 
habandans nu þana saman ahman galaubeinais bi þamma gamelidin galaubida in þizei jah rodida jah weis galaubjam in þizei jah rodjam witandans þatei sa urraisjands fraujan Iesu jah unsis þairh Iesu urraiseiþ jah fauragasatjiþ miþ izwis 
gatrauandans nu sinteino jah witandans þatei wisandans in þamma leika afhaimjai sijum fram fraujin 
unte friaþwa Xristaus dishabaiþ uns domjandans þata þatei ains faur allans gaswalt 
faur Xristu nu airinom swe at guda gaþlaihandin þairh uns 
þairh wepna garaihteins taihswona jah hleidumona jah þairh wulþu jah unswerein þairh wajamerein jah wailamerein 
ƕo uþ þan samaqisse alhs gudis miþ galiugam 
ni ainummehun gaskoþum 
jah auk qimandam unsis in Makaidonjai ni waiht habaida gaƕeilainais leik unsar ak in allamma anapragganai 
in allamma ustaiknideduþ izwis hlutrans wisan þamma toja 
unte bi mahtai weitwodja jah ufar maht silbawiljos wesun miþ managai usbloteinai bidjandans uns niman anst seina jah gamainein andbahtjis in þans weihans 
ni swa auk ei anþaraim iusila iþ izwis aglo ak us ibnassau 
jah.þe bi Teitu saei ist gaman mein jag gawaurstwa in izwis 
ƕarjizuh swaswe fauragahugida hairtin ni us trigon aiþþau us nauþai 
þairh gakust þis andbahtjis mikiljandans guþ ana ufhauseinai andahaitis izwaris in aiwaggeljon Xristaus jah in ainfalþein gamainduþais du im jah du allaim jah izei bidai faur izwis gairnjandans izwara in ufarassaus anstais gudis ana izwis 
unte þos raihtis bokos qiþand kaurjos sind jah swinþos iþ qums leikis lasiws jah waurd frakunþ 
Ei wainei usþulaidedeiþ meinaizos leitil ƕa unfrodeins 
aiþþau ibai frawaurht tawida mik silban haunjands ei jus ushauhjaindau unte arwjo gudis aiwaggeljon merida izwis 
jah nist sildaleik unte silba Satana gagaleikoþ sik aggilau liuhadis 
iþ in þammei ƕe ƕas anananþeiþ in unfrodein qiþa gadars jah ik 
mais ik 
ƕas siukiþ jah ni siukau 
aþþan jabai wiljau ƕopan ni sijau unwita unte sunja qiþa iþ freidja ibai ƕas in mis ƕa muni ufar þatei gasaiƕiþ aiþþau gahauseiþ ƕa us mis 
jus mik gabaidideduþ 
aþþan siai nu 
unte og ibai aufto qimands ni swaleikans swe wiljau bigitau izwis jah ik bigitaidau izwis swaleiks swe ni wileiþ mik ibai aufto þwairheins aljan jiukos bihaita birodeinos haifsteis ufswalleinos drobnans 
silbans fraisiþ sijaid u in galaubeinai 
þizuh auk jah bidjam izwaraizos ustauhtais 
goljand izwis þai weihans allai 
sildaleikja ei swa sprauto afwandjanda af þamma laþondin izwis in anstai Xristaus du anþaramma aiwaggelja þatei nist anþar alja sumai sind þai drobjandans izwis jah wiljandans inwandjan aiwaggeli Xristaus 
iþ sundro þaimei þuhta ibai sware rinnau aiþþau runnjau 
aþþan þan qam Paitrus in Antiokjai in andwairþi imma andstoþ unte gatarhiþs was 
sokjandans ei garaihtai domjaindau in Xristau bigitanai sijum jas silbans frawaurhtai þannu Xristus frawaurhtais andbahts 
ƕas izwis afhugida sunjai ni ufhausjan izwizei faura augam Iesus Xristus faurameliþs was in izwis ushramiþs 
swa managai auk swe in Xristau daupidai wesuþ Xristau gahamodai sijuþ 
swa jah weis þan wesum barniskai uf stabim þis fairƕaus wesum skalkinondans 
og izwis ibai sware arbaididedjau in izwis 
aþþan goþ ist aljanon in godamma sinteino jan ni þatainei in þammei ik sijau andwairþs at izwis 
þos auk sind twos triggwos 
aþþan weis broþrjus bi Isakis gahaita barna sium 
aþþan weitwodja ƕammeh manne bimaitanaize þatei skula ist all witoþ taujan 
ik gatraua in izwis in fraujin þatei ni waiht aljis hugjiþ 
iþ jabai izwis misso beitiþ jah fairinoþ saiƕiþ ibai fram izwis misso fraqimaindau 
jabai libam ahmin ahmin jah gaggam 
guþ ni bilaikada 
niþ þan sweþauh þai ize bimaitanai sind witoþ fastand ak wileina izwis bimaitan ei in izwaramma leika ƕopaina 
du Galatim gameliþ ist us Rumai 
iþ guþ gabigs wisands in armahairtein in þizos managons frijaþwos þizaiei frijoda uns jah wisandans uns dauþans frawaurhtim miþgaqiwida uns Xristau anstai sijuþ ganasidai jah miþurraisida jah miþgasatida in himinakundaim in Xristau Iesu ei ataugjai in aldim þaim anagaggandeim ufarassu gabeins anstais seinaizos in selein bi uns in Xristau Iesu 
sai nu ni sijuþ gasteis jah aljakonjai ak sijuþ gabaurgjans þaim weiham jah ingardjans gudis anatimridai 
aþþan þamma mahteigin ufar all taujan maizo þau bidjam aiþþau fraþjam bi mahtai þizai waurkjandein in unsis imm uh wulþus in Xristau Iesu jah aikklesjon in allos aldins aiwe amen 
saei atstaig sa ist jah saei usstaig ufar allans himinans ei usfullidedi allata 
ainhun waurde ubilaize us munþa izwaramma ni usgaggai ak þatei goþ sijai du timreinai galaubeinais ei gibai anst hausjandam 
wesuþ auk suman riqiz iþ nu liuhaþ in fraujin 
swa jah wairos skulun frijon seinos qenins swe leika seina 
standaiþ nu ufgaurdanai hupins izwarans sunjai jag gapaidodai brunjon garaihteins jag gaskohai fotum in manwiþai aiwaggeljons gawairþjis ufar all andnimandans skildu galaubeinais þammei maguþ allos arƕaznos þis unseljins funiskos afƕapjan 
sumai raihtis jah in neiþis jah haifstais 
iþ jabai liban in leika þata mis akran waurstwis ist jah ƕaþar waljau ni kann 
þata auk fraþjaidau in izwis þatei jah in Xristau Iesu saei in gudaskaunein wisands ni wulwa rahnida wisan sik galeiko guda ak sik silban uslausida wlit skalkis nimands in galeikja manne waurþans jah manaulja bigitans swe manna 
sniumundos nu insandida ina ei gasaiƕandans ina aftra faginoþ jah ik hlasoza sijau 
bimait ahtaudogs us knodai Israelis kunjis Bainiameinis Haibraius us Haibraium bi witoda Fareisaius bi aljana wrakjands aikklesjon bi garaihtein þizai sei in witoda ist wisands usfairina 
jah jabai ƕa aljaleikos hugjiþ jah þata izwis guþ andhuljiþ 
niþais þos þozei miþarbaididedun mis in aiwaggeljon miþ Klaimaintau jah anþaraim gawaurstwam meinaim þizeei namna sind in bokom libainais 
þatei jah galaisideduþ izwis jah ganemuþ jah gahausideduþ jah gaseƕuþ in mis þata taujaiþ jah guþ gawairþeis sijai miþ izwis 
unte jah in Þaissalauneikai jah ainamma sinþa jah twaim andawizn mis insandideduþ 
jah is ist haubiþ leikis aikklesjons saei ist anastodeins frumabaur us dauþaim ei sijai in allaim is frumadein habands 
ni ƕashun izwis gajiukai wiljands in hauneinai jah blotinassau aggile þatei ni saƕ ushafjands sik sware ufblesans fram fraþja leikis seinis jah ni habands haubiþ us þammei all leik þairh gawissins jah gabindos auknando jah þeihando wahseiþ du wahstau gudis 
þairh þoei qimiþ hatis gudis ana sunum ungalaubeinais 
jah gawairþi gudis swignjai in hairtam izwaraim in þammei jah laþodai wesuþ in ainamma leika jah awiliudondans wairþaiþ 
jus attans ni gramjaiþ barna izwara du þwairhein ei ni wairþaina in unlustau 
in handugein gaggaiþ du þaim uta mel usbugjandans 
goleiþ þans in Laudeikaia broþruns jah Nwmfan jah þo ingardjon is aikklesjon 
duþe jah weis awiliudom guda unsweibandans unte nimandans at uns waurd hauseinais gudis andnemuþ ni swaswe waurd manne ak swaswe ist sunjaba waurd gudis þatei jah waurkeiþ in izwis juzei galaubeiþ 
silbans auk wituþ þatei du þamma satidai sijum 
wituþ auk ƕarjos anabusnins atgebum izwis þairh fraujan Iesu Xristu 
þat uþ þan izwis qiþam in waurda fraujins þatei weis þai libandans þai bilaibidans in quma fraujins ni bisniwam faur þans anaslepandans 
ni siuþ nahts ni riqizis 
þrafstjaiþ þans grindafraþjans 
praufetjam ni frakunneiþ 
ansts fraujins unsaris Iesuis Xristaus miþ izwis 
du þammei jah bidjam sinteino bi izwis ei izwis wairþans briggai þizos laþonais guþ unsar jah fulljai alla leikain þiuþeinais seinaizos jah waurstw galaubeinais in mahtai ei ushauhnai namo fraujins unsaris Iesuis Xristaus in izwis jah jus in imma bi anstai gudis unsaris jah fraujins unsaris Iesuis Xristaus 
ak frauja garaihtjai hairtona izwara in friaþwai gudis jah in usþulainai Xristaus 
ni blandaiþ izwis miþ imma ei gaskamai sik 
Du Teimauþaiau ·a· dustodeiþ 
triggw þata waurd jah allaizos andanumtais wairþ þatei Xristus Iesus qam in þamma fairƕau frawaurhtans nasjan þizeei frumists im ik 
du þammei gasatiþs im ik merjands jah apaustaulus sunja qiþa in Xristau ni liuga laisareis þiudo in galaubeinai jas sunjai 
Triggw þata waurd 
diakaunjus sijaina ainaizos qenais abans barnam waila fauragaggandans jah seinaim gardim 
iþ þo usweihona swe usalþanaizo spilla biwandei iþ þroþei þuk silban du gagudein 
atsaiƕ du þus silbin jah du laiseinai usdaudo 
jah þata anabiud ei ungafairinodos sijaina 
qaþ auk gameleins auhsau þriskandin munþ ni faurwaipjais jah wairþs sa waurstwa mizdons is 
sumaize h þan jah afargaggand 
bi sunjai þatei ni usbairan ƕa magum 
Du Teimauþaiau anþara 
frisaht habands hailaize waurde þoei at mis hausides in galaubeinai jah frijaþwai in Xristau Iesu þata godo anafilh fastai þairh ahman weihana saei bauiþ in uns 
arbaidjands airþos waurstwja skal frumist akrane andniman 
jabai afaikam jah is afaikiþ uns 
aþþan tulgus grunduwaddjus gudis standiþ habands sigljo þata kunþa frauja þans þaiei sind is jah afstandai af unselein ƕazuh saei namnjai namo fraujins 
unte us þaim sind þaiei sliupand in gardins jah frahunþana tiuhand qineina afhlaþana frawaurhtim þoei tiuhanda du lustum missaleikaim sinteino laisjandona sik jan ni aiw ƕanhun in ufkunþja sunjos qiman mahteiga 
Weitwodja in andwairþja gudis jah fraujins Xristaus Iesuis saei skal stojan qiwans jah dauþans bi qum is jah þiudinassu is 
waurstw waurkei aiwaggelistins 
Xreskus du Galatiai 
filu auk andstoþ unsaraim waurdam 
sind auk managai ungaƕairbai lausaiwaurdai lutondans þishun þai us bimaita þanzei skal gasakan þaiei gardins allans uswaltjand laisjandans þatei ni skuld ist in faihugairneins 
iþ þu ina þat ist meinos brusts andnim 
jai broþar ik þeina niutau in fraujin fraujin 
